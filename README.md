A projektem a virtuális valóság (VR) technológiájának alkalmazását vizsgálja az építészet és a belsőépítészet területén, interaktív, háromdimenziós modellezési megoldásokat kínálva. A cél egy olyan VR-alapú felület kifejlesztése, amely megkönnyíti a felhasználók számára a tervek intuitív és élethű felfedezését még az építési munkálatok megkezdése előtt. A projekt fejlesztése során AutoCAD, Blender és Unity szoftverekkel dolgoztam. Szakdolgozat során egy építőmérnökkel dolgoztam együtt, hogy minél precíszebb eredményt érjek el. A végeredmény egy valósághű VR élmény, amely segíti a felhasználót a bútorok és a belső terek kialakításának vizuális megértésében. Eredményeim alapján a VR technológia jelentős mértékben fokozhatja a tervezés hatékonyságát.